smoothie bowl:
	https://cdn.mindmegette.hu/2025/08/xlu8zDav66pWeiFgRyFNoXbfqPcB3_qDmdnY4XkhcBY/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzE0YTYxODk2ZmJhNjQ1YWU5NzJkODA0OGQ5YWVjYjc5.webp
10dkg mangó(fagyasztott)
10dkg banán (fagyasztott)
0,5dl kókusztej (sűrű, konzerves)
1,25dl kókuszital
1tk. citromlé

	Az egzotikus smoothie bowl receptjének elkészítéséhez első lépésként a fagyasztott mangót és a fagyasztott banánt beletesszük a turmixgépbe.
	Hozzáöntjük a sűrű, konzerves kókusztejet, hogy krémes legyen, és felöntjük még kókuszitallal.
	Egy kis citromlével felfrissítjük az egészet.
	Alaposan összeturmixoljuk.
	A smoothie bowlt díszítjük friss gyümölccsel, aszalványokkal, magvakkal, amivel csak szeretnénk. Tálalhatjuk tányérban de akár pohárban is

juhtúrós körözözz:
	https://cdn.mindmegette.hu/2024/05/9euHQjOqA6Zc1PaWQefMj0CnxuntVpeJqikKbH5SM6c/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50L2JmODM3YmY2ZmViNTQ5YzJhZWY3NzkzN2VmNjU1MWQ3.webp
30dkg juhtúró
10dkg tehéntúró
1 fej vöröshagyma
só
őrölt bors
pirospaprika
őrölt köménymag
tejföl

	A körözötthöz a túrókat villával összetörjük, hozzáadjuk az apróra vágott, vagy lereszelt vöröshagymát. Sózzuk, borsozzuk, megszórjuk pirospaprikával és őrölt köménnyel.
	Az egészet tejföllel kikeverjük, majd fél órára a hűtőbe tesszük.
	Kenyérre kenve uborkával, hagymával, paradicsommal, paprikával fogyasztjuk.

Angolkrém:
	https://cdn.mindmegette.hu/2024/05/zdf1SPcP0R4-zskj8kn-098I6Ej7_vmmJCgE6TJSrtM/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzkxMTI4ZWU1NzY2MjRhYTBiYjRhMDU1YTJkN2MzNDBl.webp
0.5liter tej
0.5db vaníliarúd
8dkg cukor
7db tojássárgája

	Egy gyorsforraló edényben a tejet a cukor felével lassú tűzön kevergetve melegíteni kezdjük, közben a vaníliarudat egy késsel hosszában félbevágjuk, a magokat kikaparjuk, és a rúddal együtt ezt is a tejhez tesszük.
	Egy keverőtálba rakjuk a tojássárgáját és a maradék cukrot, és habverő segítségével addig keverjük, amíg a tojássárgája enyhén besűrűsödik, és világosabb árnyalatú nem lesz. Közben figyeljük és kevergetjük az illatos tejet addig, amíg gyöngyözni nem kezd, ekkor levesszük a tűzről, pár percet pihentetjük, a vaníliarudat kivesszük, majd lassan, apránként hozzácsorgatjuk a tojássárgájához, amit közben folyamatosan keverünk.
	Egy lábasba vizet öntünk, és melegíteni kezdjük, erre a lábasra helyezzük az angolkrémalapot, tehát olyan lábast válasszunk, aminek a tetejére tudjuk tenni a krémestálat, és ügyeljünk arra is, hogy a tál ne érintkezzen a vízzel.
	Ha a víz gyöngyözni kezd, ráhelyezzük a tálat, és folyamatos keverés mellett sűríteni kezdjük, a krémet 85 fokig melegítjük, ehhez használjunk maghőmérőt, ha tovább melegítjük, a tojás kicsapódik, és rántotta lesz a végeredmény. Ha nincsen maghőmérőnk, akkor arra figyeljünk, hogy amikor hab képződik a krémalap tetején, onnantól már csak nagyjából 1-2 percig keverjük.
	Az elkészült krémet igyekezzünk minél hamarabb visszahűteni, ideális esetben jégágyra tesszük, és kevergetve visszahűtjük. Ha nincs jég, akkor hideg felületen keverjük 5-10 percig, majd tegyük a hűtőbe tálalásig.
	
Sajtos-baconös párna:
	https://cdn.mindmegette.hu/2024/11/z0EnY0DcdM2wpppahlcr1AqSRCnnaohsKeztw3mv8tc/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzlhYjc4MjUyMjMwZTQzMTI4NmZjYmNkMzhmOGQ1ODQ1.webp
2 csomag leveles tészta
1 csomag bacon
20dkg sajt
1db tojás

	A sajtos-baconös párna elkészítéséhez az egyik csomag leveles tésztát kibontjuk és sütőpapírral együtt a tepsibe terítjük.
	A bacont felkockázzuk, majd rárakjuk a tésztára.
	Ezután megszórjuk a lereszelt sajttal, majd ráterítjük a másik levelestészta-lapot.
	Egy éles késsel rácsmintát vágunk a tészta tetejére, megkenjük az előzőleg felvert tojással, és 190 fokra előmelegített sütőben aranybarnára sütjük.

Serpenyős melegszendvics:
	https://cdn.mindmegette.hu/2025/09/6rXYoTMqnv7Cl_LP-D65mgfK4mhrmi8nSC6Uc2ATV0Y/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50L2U5NTBjYmQwOGNiZDRiMTliYmE0MWMwYjBkNDZmZTc1.webp
2ek. vaj
2 szelet kenyér
4 szelet sajt
4 szelet sonka
2ek. majonéz
1tk. sriracha

	A serpenyős melegszendvics receptjének elkészítéséhez a kenyérszeletek közé rétegezünk sajtot–feltétet–sajtot, úgy hogy a sajt mindkét oldalon közrefogja a tölteléket.
	Egy serpenyőben alacsony lángon megolvasztjuk a vaj felét, beletesszük a szendvicset és finoman lenyomjuk. 2–4 percig pirítjuk, amíg aranybarna és ropogós lesz, majd kivesszük.
	Hozzáadjuk a maradék vajat, és a szendvics másik oldalát is ropogósra sütjük benne.
	Közben kikeverjük a majonézt a csípős szósszal, és a félbevágott szendviccsel együtt tálaljuk.

Sajtos-virslis tekercs:
	https://cdn.mindmegette.hu/2025/08/fX9EAy7mrr8UuVBz0d0_SyTc1ng94-7P_FXZdpVnfcE/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzVkNjVkMTc1NTNhZDRiZDY4Nzg3NDdiODlmYjc0NDgy.webp
1 csomag leveles tészta
6db virsli
6db szeletelt sajt
1db tojás
1ek. szezámmag

	A sajtos-virslis tekercshez a leveles tésztát kicsomagoljuk, majd felvágjuk hat kb. egyforma darabra.
	Mindegyik tésztára ráhelyezzünk egy-egy szelet sajtot, majd egy-egy darab virslit. Ezután az egyik szélét lekenjük felvert egész tojással.
	A tésztát elkezdjük feltekerni az üresen maradt résztől úgy, hogy a tojással lekent tészta kerüljön alulra, hogy a tészta összeragadjon.
	Egy sütőpapírral bélelt tepsire, egymástól távolabb helyezzük a tekercseket, majd lekenjük tojással, és ízlés szerint megszórjuk szezámmaggal. Ízlés szerint pl. mákkal vagy napraforgómaggal is megszórhatjuk.
	Forró (200 Celsius-fokos) sütőbe helyezzük és 25-30 perc alatt szép aranybarnára sütjük.
	A sütőből kivéve hagyjuk langyosra hűlni, majd úgy tálaljuk. Kínálhatunk mellé ízlés szerint mustárt, ketchupot, vagy éppen majonézt is. A ropogósra sült tészta pedig nagyon finom a sajttal, és a sült virslivel.

Piros gyümölcsleves:
	https://cdn.mindmegette.hu/2024/04/kURfs9v9BPQKPaFat1kXQp9hPed7soGBv5LM04OjZ64/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50L2QzMjc0MzM3Y2JmNjRjNTI4NDdlMmJkNjQzMDE5MTA1.webp
3ek cukor (ízlés szerint)
1.5ek egész szegfűszeg (ízlés szerint)
1db fahéjrúd
1csomag vaníliáscukor
20dkg cseresznye
20dkg meggy
0.5 csomag vaníliás pudingpor(főzős)
0.5db citrom leve és reszelt héja (ízlés szerint)
2dl natúr joghurt
20dkg málna

	A gyümölcsleves elkészítéséhez nagyobb hőálló fazékba felteszünk 2 liter vizet főni a cukorral, a szegfűszeggel, a fahéjjal és a vaníliás cukorral. 
	Amikor felforrt, hozzáadjuk az előzőleg kimagozott cseresznyét és meggyet, majd kb. 10 perc elteltével visszavesszük a hőfokot.
	Egy tálkában pár merőkanál forró gyümölcslével kikeverjük a pudingport, és óvatosan belecsorgatjuk a forró levesbe. Folyamatos kevergetés mellett 1-2 percig főzzük.
	Amint elkészült a gyümölcsleves, fazekastul hideg vízfürdőbe állítjuk, és kihűtjük.
	Ha kihűlt, kézi habverővel hozzákeverjük a citromlével és a citromhéjjal elkevert joghurtot. Végül óvatosan, hogy ne törjön össze, beleforgatjuk a megmosott, lecsepegtetett málnát is.

Tejszínes sárgabarack-krémleves:
	https://cdn.mindmegette.hu/2025/07/ygBH_WcHJx_PaE4C0i9128kFF4QYRadA_CJIUKHIvkU/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzU0MjU1YjMzOGIwMTRkZGRhMGQ4YTVhMmRiYWVmMDIw.webp
60-70dkg sárgabarack
2dl tejszín
1csomag vaníliás cukor
3-4ek. cukor
1dl narancslé
4dl tej

	A tejszínes sárgabarack-krémleves receptjének elkészítéséhez a sárgabarackot megmossuk, kettévágjuk és kimagozzuk.
	A barackokat ezután turmixgépbe tesszük.
	Hozzáöntjük a hideg tejszínt, a vaníliás cukrot és a kristálycukrot, a narancslevet és végül a tejet, majd az egészet selymesen krémesre turmixoljuk.
	Ízlés szerint hígíthatjuk még egy kevés tejjel vagy vízzel, és cukrot is annyit tegyünk a hideg, tejszínes sárgabarack-krémlevesbe, amennyire édesen szeretjük.
	Behűtve, sárgabarackkockákkal, kevés tejszínnel meglocsolva és pirított diómorzsával tálaljuk.

Fahéjas almaleves:
	https://cdn.mindmegette.hu/2024/04/Z7y9XuVHOLPCVrYRLh2L72F2P5F3Li0xcxMeHkmD2kY/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzAwOTE1NmU2ZGJhMTQ4Yzg4YzZhN2FhNGMxYmEzZTJh.webp
1 csipet só
10dkg cukor
3db szegfűszeg
1rúd fahéj (egész)
60dkg alma
2dl főzőtejszín
2ek liszt
citromlé

	A fahéjas almaleves elkészítéséhez 1,5 liter vízbe beletesszük a sót, a cukrot, a szegfűszeget és a fahéjat, majd összeforraljuk. 5 perc forralás után átszűrjük, majd az előzőleg megtisztított és felkockázott almát belerakjuk, és 3 perc alatt megfőzzük.
	Közben a tejszínből a liszttel habarást készítünk.
	Amikor az alma megfőtt, kiszedjük a léből, és a habarást állandó keverés mellett beleeresztjük. 5 perc forralás után visszarakjuk a levesben az almákat, és citromlével ízesítjük.
	A fahéjas almalevest lehűtve tálaljuk.
 

Gyors bableves baconnel:
	https://cdn.mindmegette.hu/2024/04/3D7kg5685TAeFTb74WeiLyk569bSggcf_iZk8vQIZb0/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50L2M2MmJkOGFhNmFhODRmMGRhNTI3ZjYwNGQzMzBlYmIx.webp
10dkg bacon
1 fej vöröshagyma
2 gerezd fokhagyma
1db sárgarépa
4ek sűrített paradicsom
1liter zöldségleves-alaplé
só
bors
40dkg fehérbabkonzerv

	A gyors bableves elkészítéséhez egy lábasban aranyszínűre pirítjuk a felkockázott szalonnát. Ezután kiszedjük, és félretesszük.
	A visszamaradt zsiradék 3/4-ét kiöntjük, majd a maradékon megpirítjuk a megtisztított és felaprított vöröshagymát és fokhagymát, valamint a répát.
	Hozzáadjuk a sűrített paradicsomot, felöntjük az alaplével, és felforraljuk. Ezután megsózzuk, megborsozzuk, és közepes lángon addig főzzük, amíg a zöldségek megpuhulnak.
	Lehúzzuk a bablevest a tűzről, és botmixerrel pürésítjük. Végül beleforgatjuk a leszűrt babot, és forralunk rajta egyet.
	A ropogós bacon szalonnával megszórva tálaljuk. Friss kenyér illik hozzá.

Gulyásleves:
	https://cdn.mindmegette.hu/2024/04/R7rZaSJHQFFCbZNnx67AV0liY3czoHbtdCO3OMggQ-w/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50L2NiNDQwNDQyYWY4MzRjODg4ZTk5ZTU3YWY0YWRiYzU4.webp
2ek zsír
2fej vöröshagyma
50dkg sertéscomb
só
bors
2ek pirospaprika
1tk kömény
2db babérlevél
2db sárgarépa
2db fehérrépa
1db paradicsom
0.5db zellergumó
50dkg krumpli

	A gulyásleveshez a vöröshagymát megtisztítjuk, apróra vágjuk. A zöldségeket megtisztítjuk, és a répákat karikákra, a többit nagyjából egyforma kockákra vágjuk. A húst akkorára kockázzuk, mint a zöldségeket.
	Egy nagyobb fazékban felolvasztjuk a zsírt, majd megdinszteljük rajta a hagymát. Rátesszük a felkockázott sertéshúst, és fehéredésig pirítjuk. Ekkor megsózzuk, megborsozzuk, meghintjük pirospaprikával és köménnyel, beletesszük a babérlevelet, majd gyors mozdulatokkal összekeverjük. Felöntjük 3 liter langyos vízzel, beletesszük a répákat, a paradicsomot és a zellert, és közepes lángon addig főzzük, amíg megpuhul a hús. 10 perccel a főzés vége előtt beletesszük a krumplit.
	A tojásból és lisztből nokedlit készítünk, majd a lobogva forró levesbe szaggatjuk. Ha a galuskák feljönnek a leves felszínére, keverünk rajta egyet, és lehúzzuk a tűzról. Tálalás előtt kb. 20 percig pihentetjük a gulyáslevest, hogy még inkább összeérjenek az ízek.

Hagyományos zöldborsóleves:
	https://cdn.mindmegette.hu/2024/04/XWUMDk9S_SAVTH4d56zLpp5442eKSVEYD3r2340YIfw/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50L2I4OGU3ODUwOTEzNDQ1OGI5MzhkNzVjODc4ZWJlZjRk.webp
1kg friss zöldborsó
1db sárgarépa
1db petrezselyemgyökér
1 fej hagyma
1db leveskocka
2ek olaj
1ek liszt
1mokkáskanál pirospaprika
só
bors
4dkg száraztészta (kiskocka vagy eperlevél)
1 csokor petrezselyem

	A zöldborsót kifejtjük és megmossuk. A répát, a zöldséget megtisztítjuk, megmossuk, kisebb darabokra (kockákra, karikákra) vágjuk, a hagymát egyben hagyjuk, a petrezselymet leöblítjük, felaprítjuk.
	A borsót, a répát, a zöldséget, a hagymát kb. 1 liter vízben feltesszük főni, beletesszük a leveskockát, és lefedve, lassú tűzön 20 perc alatt az egészet puhára főzzük.
	Az olajat felforrósítjuk, és ilágosra pirítjuk benne a lisztet, lehúzzuk a tűzről, és hozzáadjuk a pirospaprikát. Felengedjük 3 dl vízzel, csomómentesre elkeverjük, és a levesbe öntjük, azaz berántjuk vele a levest. Sóval, borssal ízesítjük.
	A levesbe szórjuk a tésztát, és kb. 5 percig főzzük. Lehúzzuk a tűzről, megszórjuk a felaprított petrezselyemmel, 10 percig állni hagyjuk, és utána tálaljuk.

Szilvás gombóc:
	https://cdn.mindmegette.hu/2024/04/xyAzDcOGt3FfWjRVpEnUo7wDkshm1j9HcfMeYkQafg4/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzUwY2U0MGRhMGU1YTQxMmY5NGExYTI4YmYzMWEyYmEw.webp
40dkg
burgonya
só
40dkg liszt
10dkg zsír
2db tojás
10db szilva
10 szem kockacukor
fahéj
porcukor
20dkg zsemlemorzsa
1dl olaj

	A szilvás gombóc elkészítéséhez a burgonyát héjában megfőzzük sós vízben, majd ha megpuhult, forrón megpucoljuk és összetörjük.
	A burgonyát a liszttel, a zsírral, a tojással és egy csipet sóval gyorsan összegyúrjuk.
	A szilvákat bevágjuk és kimagozzuk, majd egy kockacukrot és kevés fahéjat teszünk a közepükbe.
	A tésztát lisztezett felületen fél centi vastag téglalapra nyújtjuk és 10 részre osztjuk. Mindegyik tésztadarabra ráhelyezzük 1 szilvát, majd a tésztát összehajtjuk és gombóccá gyúrjuk úgy, hogy a tészta mindenhol befedje a szilvát.
	Ezután forrásban lévő sós vízben kifőzzük 15 perc alatt. Közben a zsemlemorzsát megpirítjuk olajon, majd belehempergetjük a gombócokat.

Almás-mákos rakott tészta:
	https://cdn.mindmegette.hu/2024/10/PuAvlw0Rv7PHPbQtEe_Ug2I9eVSJ7YRCrSmh7nXHK0E/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50L2RjYmFlOThmMjA0NzRhYzVhYzViNTg1ZmE0N2RlY2M5.webp
25dkg szélesmetélt
1 evőkanál rum
5dkg mazsola
3db tojás
10dkg cukor
1 csomag vaníliás cukor
5dkg vaj
4dkg méz
1db citrom
1dl tejföl
1 teáskanál fahéj
1 csipet só
12,5dkg mák
2db alma

	A tésztát a leírás szerint sós vízben kifőzzük, majd hideg vízzel leöblítjük, lecsepegtetjük.
	A mazsolát beáztatjuk a rumba.
	A tojásokat szétválasztjuk, a sárgákat habosra keverjük a cukorral, a vaníliás cukorral és a szoba-hőmérsékletű vajjal. Hozzáadjuk a mézet, a citrom héját és levét, a tejfölt, a fahéjat és a csipet sót. Alaposan elkeverjük.
	A masszához hozzáadjuk a darált mákot, a rumba áztatott mazsolát és ráreszeljük az almát. Összekeverjük a tésztával.
	A tojásfehérjéket csipet sóval kemény habbá verjük, és kb. a kétharmadát hozzákeverjük a mákos-almás tésztához. Kivajazott, zsemlemorzsával megszórt edénybe töltjük. A maradék tojáshabot a tetejére simítjuk, hogy ne száradjon ki a tészta.
	180 fokra előmelegített sütőben kb. 50 perc alatt megsütjük. 

Túrógombóc:
	https://cdn.mindmegette.hu/2025/07/p_3Wyi9Navens-7GcAmsJVdiyAYNcYxW7R8_5NPvpUU/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50Lzg4NDI3ODQwMThkYTRmOWFiNmM4YTQyMmU5Yzg4Mzcw.webp
50dkg túró
2db tojás
1db tojássárgája
1db citrom (reszelt héja)
2ek. porcukor
1 csomag vaníliás cukor
1 csipet só
10dkg búzadara

	A habkönnyű túrógombóc elkészítéséhez a túrót egy nagy keverőtálba öntjük. Hozzáütjük a két egész tojást és egynek a sárgáját. Jöhet bele egy citrom reszelt héja, a porcukor, a vaníliás cukor, egy csipet só és a búzadara. Alaposan kikeverjük és hűtőbe tesszük egy-két órára, hogy összeálljon.
	A zsemlemorzsát száraz serpenyőben pirítani kezdjük. Alacsony láng felett folyamatosan kevergetjük, és nagyon kell figyelni, mert amint elkezd barnulni, pillanatok alatt le is tud égni. Elzárjuk alatta a hőt és a serpenyőben hagyjuk kihűlni.
	Egy lábasban vizet forralunk, a túrós masszából pedig vizes kézzel ízlés szerinti gombócokat formázunk és a gyöngyöző vízbe engedjük. Ne legyenek túl nagyok, mert főzés közben megdagadnak.
	Amint feljöttek a felszínre a gombócok, innen számítva még két percig főzzük, majd lecsepegtetjük és a pirított zsemlemorzsában megforgatjuk mindet.
	Porcukorral, tejföllel és a maradék pirult zsemlemorzsával tálaljuk a túrógombócokat.

Gyors zöldséges taco:
1 doboz kukorica (konzerv)
1 doboz vörösbab (konzerv)
1 doboz sűrített paradicsom
2db zöldhagyma
12dkg sajt (edami)
12db taco (kész kukoricalepény)
1 fej jégsaláta
1 darab paprika
olaj
só
1 doboz konzerv kukorica
1 doboz konzerv vörösbab
1 db kaliforniai paprika (piros)

	Olajon megfuttatjuk a tollhegy alakúra vágott zöldhagymát, hozzáadjuk a sűrített paradicsomot, a kukoricát, a babot és a vékony csíkokra vágott paprikát, ízlés szerint sózzuk, esetleg curryvel ízesítjük.
	2.Pár percig főzzük, hogy az ízek jól összeérjenek, majd a tacót megtöltjük a raguval, megszórjuk a reszelt sajttal.
	3.Vékony metéltre vágott jégsalátával a tetején tálaljuk.

Eredeti olasz pizza:
	https://cdn.mindmegette.hu/2025/06/ke5dDUyFkCPOOyu47eOT9Ke7eEEd0WnlOmUHTYe6Seo/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzFlMDM1Yzg5Y2VhNjQ3ZTZhMDA5ZjVmZGFlZjUyNTc0.webp
60dkg pizzaliszt
1,5tk. instant élesztő
1tk só
5dl víz
1-2ek extra szűz olívaolaj
	
	A sütőt előmelegítjük a lehető legmagasabb hőmérsékletre, és ha pizzakövet használunk, betesszük legalább 45 percre, hogy jól átforrósodjon.
	Az olasz pizza elkészítéséhez egy konyhai robotgép segítségével vagy egy nagy tálban összekeverjük a lisztet, az élesztőt, valamint a sót.
	Hozzáadjuk a vizet, és alaposan kidagaszjuk a tésztát. A géppel vagy kézzel legalább 8-10 percig dolgozzunk, a házi pizzatészta akkor jó, ha szép sima, kissé ragacsos, de nem tapad a tál oldalához.
	Ha túl ragacsos, akkor kevés lisztet, ha túl száraz, akkor kevés vizet adhatunk hozzá.
	Az alaposan kidagasztott pizzatésztát ezután két nagyobb, vagy 4-6 kisebb részre osztjuk, attól függően, hogy mekkora pizzákat szeretnénk sütni.
	Minden tésztarészből gombócot formázunk, enyhén olajozott tálba tesszük őket, megkenjük extraszűz olívaolajjal, lefedjük folpakkal, és hagyjuk pihenni.
	Szobahőmérsékleten körülbelül 2 órán át kelesztjük a tésztát. Ha csak másnap szeretnénk felhasználni, éjszakára a hűtőbe is betehetjük a gombócokat.
	Lisztezett deszkán vagy a konyhapulton a megkelt tésztákból egyenként kb. 1 cm vastag köröket nyújtunk. Kézzel, óvatosan formázzuk a tésztát, hogy ne szakadjon el.
	Az előmelegített pizzakövet megszórjuk egy kevés liszttel, vagy tepsibe, sütőpapírra is helyezhetjük a pizzaalapokat.
	Ezután a választott feltéteket (pl. paradicsomszósz, mozzarella, gomba, sonka stb.) elhelyezzük a tésztán, úgy, hogy a széleken kb. 2 centimétert szabadon hagyunk. Nem érdemes túl sok feltétet pakolni rá, az igazi olasz pizza titka nem a mennyiségben, hanem a minőségben rejlik.
	Az előkészített pizzát a forró sütőben 5-7 perc alatt készre sütjük.
	Ezután kivesszük a sütőből, és ízlés szerint friss bazsalikommal vagy rukkolával tálalhatjuk.

Gírosztál:
	https://cdn.mindmegette.hu/2024/04/6NCazUeM1T6dEOWFcV5ziku5mK30yLngDJI9u81iEYk/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzdmMWVlMjNlZTExYTQ1MzFhMTMxNzA2ODE3NGEyZWE1.webp
1kg burgonya
1tk só
3 csipet bors
1tk majoránna
1tk oregánó
1tk fokhagymapor
5ek olívaolaj
4 csipet pirospaprika
50dkg csirkemell
1 csomag gyros fűszerkeverék
1 gerezd fokhagyma
2ek olívaolaj
3dl joghurt
só
bors
2 gerezd
fokhagyma
saláta
lila káposzta
paradicsom
lilahagyma
pita

	A gírosztál házilag elkészítéséhez a sült krumplival kezdünk. A burgonyát meghámozzuk, majd cikkekre vágjuk. Sózzuk, borsozzuk, megszórjuk majoránnával, oregánóval és fokhagymaporral. Leöntjük az olívaolajjal, majd alaposan összekeverjük.
	Egy sütőpapírral bélelt tepsibe rendezzük a krumplikat, majd megszórjuk a pirospaprikával. 200 fokra előmelegített sütőben 20 percig sütjük. Érdemes sütés közben többször is átkeverni, hogy mindenhol egyenletesen süljön.
	A gíroszhús elkészítéséhez a csirkemellet csíkokra vágjuk, megszórjuk a gírosz-fűszerkeverékkel, hozzáadjuk a reszelt fokhagymát és az olívaolajat, majd összeforgatjuk. Kevés olajon megsütjük.
	A szószhoz a joghurtot sózzuk, borsozzuk, majd hozzáadjuk a reszelt fokhagymát, és összekeverjük.
	A csirkemellet a sült krumplival, a csíkokra vágott salátával és lila káposztával, a kockákra vágott paradicsommal és a felszeletelt hagymával tálaljuk. Végül leöntjük a fokhagymás szósszal, és pitával kínáljuk.

Áfonyás mousse:
	https://cdn.mindmegette.hu/2024/02/jgZkBFEFPsLdDZboa_6h5-iN5LQdtZFVG6ZAmJexgW4/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50L2NjNDVjNGZiMzE4MjRiOTA4NjZmNzRmM2MwN2JlNTRl.webp

20dkg áfonya
0,5dl víz
2ek barna cukor
1 csomag vaníliás cukor
őrölt fahéj
1ek citromlé
3dl habtejszín

	Az áfonyát egy közepes méretű edénybe tesszük, hozzáadjuk a vaníliás cukrot, a vizet, a citromlét, valamint ízlés szerint a cukrot és a fahéjat.
	Pár percig főzzük, majd a tűzről levéve langyosra hűtjük. Simára turmixoljuk, és a hűtőbe tesszük, hogy jól lehűljön.
	A hideg Hulalát vagy habtejszínt egy keverőtálba öntjük, majd hozzáadjuk az áfonyapépet, és pár perc alatt jó habosra keverjük.
	Az elkészült krémet poharakba vagy kis tálkákba kanalazzuk, és hűtőbe tesszük, hogy lehűljön, az ízek pedig összeérjenek. Tálalás előtt kivesszük a hűtőből az áfonyás mousse-t, és rögtön kínáljuk.

Almáspite:
	https://cdn.mindmegette.hu/2024/04/Mg26PMxb9mHvk-T5x8ajZxGJNlw9C81wpHtph0KTuK4/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzExNWM4ZTA2Njk3OTQzNDVhYjgwMTRmNzIyY2IyYmQ5.webp

35dkg liszt
35dkg rozsliszt
23dkg cukor
1ek mézeskalács fűszerkeverék
2 csomag vaníliás cukor
1db citrom reszelt héja
1 csipet só
30dkg vaj
4db tojássárgája
3ek tejföl
1,5kg alma
15dkg cukor
8dkg darált mandula
1db tojás
1ek tejföl

	A száraz hozzávalókat összekeverjük a hideg vajjal, majd a tojás sárgájával és a tejföllel összegyúrjuk.
	Kettő db cipót formálunk és folpackba tekerve a hűtőbe rakjuk pihenni.
	Az almát lereszeljük.
	Amíg az alma levet enged, a cukorból karamellt készítünk, és abban pároljuk meg a kicsavart almát. Kb. 5 perc a párolási idő.
	A piteformába nyújtjuk az első tésztát. Villával megszurkáljuk az alját. Előmelegített 180 fokos sütőben 8 percig sütjük.
	A sült pite alját megszórjuk a darált mandulával és rákanalazzuk a párolt karamellás almát.
	Kinyújtjuk a másik tésztát is. A tetejét ízlés szerint díszítjük.
	
Bohém csemege:
	https://cdn.mindmegette.hu/2024/08/qX98i6VDhlnButj79Dk4ntL7RngS0lMme3hMvMWigF8/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50L2M5MzcyZGY3MjdkYzQxZTE4NmU4YmQzNDBhZDljYWY1.webp

2dkg étcsokoládé (legalább 55% kakaótartalmú)
4 dkg darált dió
1dkg cukrozatlan kakaópor
4dkg liszt
5db tojásfehérje
9dkg cukor
18dkg étcsokoládé (legalább 55% kakaótartalmú)
12dkg habtejszín (35% zsírtartalmú)
1dkg mogyorókrém
40dkg étcsokoládé (45% kakaótartalmú)
1 evőkanál étolaj
20dkg durvára vágott pörkölt törökmogyoró

	A sütőt előmelegítjük 170 fokra. Egy tepsit kibélelünk szilikonos sütőpapírral.
	A piskótához az étcsokit nagyon apróra vágjuk, majd összekeverjük a darált dióval, a kakaóporral és a liszttel.
	A tojásfehérjéket a cukorral lágy habbá verjük, és óvatosan a csokis-lisztes keverékbe forgatjuk.
	Ezt a masszát áttesszük a sütőpapíros tepsire, és egy hajlított kenőkéssel egyenletesen szétterítjük egy kb. 28 × 22 cm-es téglalappá.
	A tepsit az előmelegített sütőbe tesszük, és 15-20 perc alatt megsütjük a piskótát. Rácsra téve hagyjuk teljesen kihűlni, majd lehúzzuk róla a sütőpapír, és 3 egyenlő részre vágjuk.
	Amíg a piskóta hűl, elkészítjük a krémet. Ehhez a csokit gőz felett vagy mikróban megolvasztjuk, a tejszínt pedig forrásig melegítjük.
	A forró tejszínt az olvasztott csokira öntjük, és teljesen simára keverjük. Egy órára a hűtőbe tesszük.
	A kihűlt csokiganache-hoz hozzáadjuk a mogyorókrémet, és magas fokozaton kézi robotgéppel kihabosítjuk, majd megtöltjük vele a három kakaós piskótalapot.
	A süteményt tálcára tesszük, és kb. 20 percre a fagyasztóba rakjuk, hogy szépen szeletelhető legyen.
	Forró vízbe mártott késsel kb. 3,5 cm széles szeletekre vágjuk, és rácsra téve hagyjuk kicsit felengedni őket. A rács alá szilikonos sütőpapírt teszünk.
	A bevonáshoz a csokit megolvasztjuk, belekeverjük az étolajat, és bevonjuk vele a csokis-mogyorós szeleteket, majd mielőtt teljesen megkötne a csokimáz, tört mogyoróval díszítjük az oldalukat.
	A sütőpapírra lecsöpögött csokit ismét megolvasztjuk, habzsákba vagy egy zacskóba tesszük. Pici lukat vágjunk rá, és mindegyik szelet tetejére ráírjuk a csokival a „Bohém” feliratot.

Omlós sajtos stangli:
	https://cdn.mindmegette.hu/2024/04/b-ZGaPcbFjBX-eaIaa74tiGwUBtPJAQ4X48n6E71MEg/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzI2NzY0ZjM1N2ZmZTRmYmM5MzFkODZiZjcxZjAxMDdi.webp
1tk cukor
1.5dl tej
2dkg élesztő (friss)
50dkg liszt (bl-55)
3 mokkáskanál só
1.5dl víz
7 dkg vaj
10dkg reszelt sajt

	A sajtos stangli receptjének elkészítéséhez a langyos-cukros tejbe belemorzsoljuk az élesztőt, majd letakarjuk és felfuttatjuk.
	A lisztet (BL55) átszitáljuk, majd hozzákeverjük a sót. Ezután hozzáadjuk a langyos vizet, a vajat, és a felfuttatott élesztőt, majd megdagasztjuk a tésztát. Ha lágyabb, ragadósabb lenne a tészta, akkor egy kevés lisztet még szórhatunk hozzá dagasztás közben. (Én géppel dagasztottam meg, de kézzel is megdagaszthatjuk.)
	A megdagasztott tésztát áttesszük egy kilisztezett kelesztőtálba, majd langyos helyen kb. másfél óra alatt megkelesztjük.
	A megkelt tésztát lisztezett felületre borítjuk, majd kézzel vékonyabbra húzogatjuk, és megszórjuk a reszelt sajt felével.
	Ezután feltekerjük, mint a bejglit, felvágjuk 10-12 egyforma darabra, majd a tésztát kis bucikká formázzuk.
	A bucikból egyesével rudakat sodrunk, majd egymástól 2-3 cm-es távolságra tesszük őket.
	Ezután lekenjük egy kis tejjel, majd ráreszeljük a maradék sajtot. (A lehullott sajtba kicsit forgassuk bele a stanglikat, így nem veszik kárba.)
	Egy tepsit kibélelünk sütőpapírral, és egymástól kb. 2 cm távolságra ráhelyezzük a stanglikat, majd lepermetezzük vízzel, és letakarjuk egy másik tepsivel.
	Ezután 30 perc alatt újrakelesztjük a tésztát, majd szintén lepermetezzük vízzel, mielőtt a sütőbe tennénk.
	Előmelegített sütőbe tesszük, majd közepesnél kicsit magasabb hőmérsékleten, kb. 30 perc alatt szép pirosra sütjük.
	A sütőből kivéve pár percig a tepsiben hagyjuk, majd rácsra helyezzük, és teljesen kihűtjük.

Eredeti sajtos rúd:
	https://cdn.mindmegette.hu/2025/09/BuCe9oOx9TCJazq0w0_xXD2hVA7475Q-Y5SbEXn8tjQ/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50L2E1YmQ1MTg1NjA1YTRmMTdiOGY4MjdmNjdkZWI3OGNm.webp

20dkg trappista sajt
20dkg liszt
20dkg vaj
0,5 dkg só
1db tojás
6dkg szezámmag
20dkg trappista sajt
20dkg liszt
20dkg vaj
0,5dkg só
1db tojás
6dkg szezámmag

	Az eredeti sajtos rúd receptjének elkészítéséhez a sajtot a reszelő kis lyukú oldalán lereszeljük, majd egy késes betétű robotgépbe szórjuk.
	A sajthoz hozzáadjuk a kis kockákra vágott vajat, beleszórjuk a lisztet és legvégül a sót. Addig dolgoztatjuk a gépet, míg a tészta összeáll.
	A kész tésztát folpackba csomagoljuk, kissé ellapítjuk és legalább egy órára hűtőbe tesszük pihenni.
	A sütőt 200 Celsius-fokra előmelegítjük.
	A pihentetett tésztát lisztezett munkafelületen fél cm vastagságúra nyújtjuk, a tetejét lekenjük a felvert tojással. Az egyik felét megszórjuk reszelt sajttal, ha maradt belőle, a másik felét pedig meghintjük valamilyen maggal. Választhatunk szezámmagot, tökmagot, napraforgómagot, vagy ezek keverékét.
	A tésztát fél cm vastagságú és 10 cm hosszúságú rudakra vágjuk, amiket szilikonos sütőpapírral fedett tepsire rakosgatunk.
	Az előmelegített sütőben 10-15 perc alatt aranybarnára sütjük a sajtos rudakat.

Hajtogatott sajtospogácsa:
	https://cdn.mindmegette.hu/2024/04/kPU0gkHosYKzK06vJNBa55BAEngicXywrEU_1sA52dg/fill/0/0/no/1/aHR0cHM6Ly9jbXNjZG4uYXBwLmNvbnRlbnQucHJpdmF0ZS9jb250ZW50LzEyNzVjN2U0YTM1YTRjOTg4YTBlYjM3YmE4YmY0ZWEw.webp

40dkg liszt
1 csomag porélesztő
1dl tejföl
1dl tej
1 csapott evőkanál só
2db tojássárgája
1 kávéskanál cukor
20dkg margarin
tojásfehérje
ízlés szerint sajt

	A langyos tejben felfuttatjuk az élesztőt. A lisztbe elkeverjük a sót, elmorzsoljuk a margarint. A többi hozzávalót hozzáadjuk és egynemű tésztát gyúrunk belőle. 1 órát kelesztjük.
	Ha megkelt kinyújtjuk, megkenjük margarinnal, a két oldalát középre hajtjuk, majd félbehajtjuk és további 15 percig kelesztjük. Ezt a folyamatot 2x megismételjük.
	Ha megvolt, 2 cm vastagra nyújtjuk a tésztát, megkenjük a tojásfehérjével, megszórjuk sajttal és kiszaggatjuk. További 15 percig kelesztjük.
	180 fokra előmelegítjük a sütőt és kb. 15-20 percig sütjük, amíg aranybarna nem lesz.







